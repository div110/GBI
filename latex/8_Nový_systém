\section{Nový systém}
Pro vstup do nového systému, jelikož se nejedná o virtualizaci, je nutné zajistit přístup k fyzickým prostředkům.
Toho docílíme přikazem mount adresářů /sys, /proc, /dev a /run na jejich /mnt/gentoo protějšky. Chceme-li v novém 
systému stejné DNS servery, zkopírujeme ještě jejich záznam: cp /etc/resolv.conf /mnt/gentoo/etc. Pokud se jedná o symlink
je potřeba přidat přepínač --dereference, abychom zkopírovali soubor, ne odkaz na něj. 
\subsection{Chroot}
Do nového prostředí se dostaneme pomocí nástroje chroot ve tvaru:

chroot /mnt/gentoo chroot.sh
/mnt/gentoo - adresář s novým kořenem
/bin/bash - program/příkaz, který chceme v novém prostředí spustit

Zároveň je nyní vhodné namontovat EFI oddíl na /efi adresář.

\subsection{Portage}
Oficiální package manager pro Gentoo je Portage. Kromě instalace balíčků zároveň řeší závislosti.
Dříve se jednalo o převážně nebinární package manager, dnes již však obsahuje i mnoho binárních balíčků.

Hlavní výhodou jsou USE Flags. Ty slouží k konfiguraci sestavení a instalace balíčků. Určují jaké funkce mají programy obsahovat a podporovat.
Použijeme-li například vlajku X, bude všechen software instalován s podporou display serveru Xorg. Víme-li, že některé funkce nechceme, 
můžeme je odebrat pomocí znaménka mínus(pomlčky). Například: -kde odebere podporu grafických prostředí KDE.
Ne všechny balíčky přepínače USE podporují. Podporu určují samotní vývojáři stejně jako její podobu.
